---
inFeed: true
hasPage: false
inNav: false
isBasedOnUrl: ''
inLanguage: null
starred: false
keywords: []
description: brengen een feestelijk ‘Bach for two’ programma op het historische Van Peteghem-orgel (1777) van de Sint-Michielskerk te Keerbergen.
datePublished: '2016-03-16T09:17:44.879Z'
dateModified: '2016-03-16T09:17:15.814Z'
title: "Romina Lischka (gamba) &\_Marnix De Cat (orgel)"
author: []
sourcePath: _posts/2016-03-14-bach-4-2.md
published: true
authors: []
publisher:
  name: null
  domain: null
  url: null
  favicon: null
_type: Blurb

---
# Romina Lischka (gamba) & Marnix De Cat (orgel)
![](https://s3-us-west-2.amazonaws.com/the-grid-img/p/800adc0a0c8c8b84e3c62f5a17ec39fb03a7ae1f.jpg)
![](https://s3-us-west-2.amazonaws.com/the-grid-img/p/c397c8ff3af4a2a8c237db2c8419258cb8a6c8ea.jpg)

brengen een feestelijk 'Bach for two' programma op het historische Van Peteghem-orgel (1777) van de Sint-Michielskerk te Keerbergen.

Het prachtige orgeltje kan op deze manier in al zijn glorie weerklinken met muziek van één der grootste componisten ooit : Johann Sebastian Bach (1685-1750).

Vermits het instrument te klein is om zijn grote orgelliteratuur op te spelen, zocht het duo naar de mooiste combinaties voor orgel en viola da gamba (het 'oudere nichtje' van de cello) in originele of bewerkte muziek van de grootmeester.

Bach is een meester van hoofd én hart. Zijn muziek staat als een rijzige kathedraal, perfect in balans als een architecturale structuur, maar tegelijk met een ongelooflijke teerheid en diepgang , geworteld in een kennis van mens en kosmos.

Bach is vooral gekend door zijn Kantates en Passionen, kerkmuziek die hij voornamelijk schreef als kantor in Leipzig. Vandaag horen we hoe hij in zijn orgelkoralen vertrekkend vanuit tekst en melodie, kleine muziekwerelden schept waar hij de luisteraar in meevoert.

Daarnaast neemt Bach ons ook mee op allerlei innerlijke en uiterlijke reizen :  de muzikale vreugde in zijn orgel- en gambasonates, zijn dansen-suites, herkenning van allerlei bewogen emoties tot innerlijke rust, getroost worden in ons zoeken of verdriet, kortom geraakt worden in ons diepste zelf...

Dat is wat Bach doet als klankenmagiër.

_Organisatie : [www.vzwrozemarijn.be][0]_

**[klik hier voor kaarten en meer info][1]**

[0]: http://www.vzwrozemarijn.be/
[1]: null